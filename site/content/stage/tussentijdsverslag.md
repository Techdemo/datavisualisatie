---
title: "Tussentijdse stageverslag"
date: 2018-10-04T20:34
draft: false
---

# Tussentijds stageverslag Marcel Fleuren.

1.  [Inleiding](#inleiding)
2.  [Bubblefish](#bubblefish)
3.  [Stagebegeleider](#stagebegeleider)
4.  [Werkzaamheden](#werkzaamheden)
5.  [Leerdoelen](#leerdoelen)

## Inleiding

De aankomende periode van 50 dagen zal ik stage gaan lopen bij Bubblefish interactive. Het in Rotterdam gevestigde webbureau is 10 jaar geleden gestart in Barendrecht. Vanuit Barendrecht zijn ze doorgegroeid naar het Industriegebouw in Rotterdam. Ik heb veel zin in de aankomende periode, ik hoop veel te leren over het werken in een professioneel team, het bouwen/onderhouden van websites en de bijbehorende trajecten.

## Bubblefish

Bubblefish interactive is een internetbureau in Rotterdam gevestigd op de Goudsesingel. In het Industriegebouw runt Leon Bouterse het bedrijf. Het team bestaat uit 3 developers en een designer/project manager. Bubblefish beoefent drie kernwaarden, namelijk: Persoonlijk contact met de klant, oprecht betrokken en resultaatgericht. In de praktijk streeft Bubblefish naar intensief klantcontact en verzorgde designs die tot in de details zijn uitgewerkt.

## stagebegeleider

Brandon de Vries zal mijn stagebegeleider en aanspreekpunt zijn. Maar ik merk dat ik heel gemakkelijk bij iedereen binnen dit team terecht kan voor vragen.

![Brandon de Vries](https://www.bubblefish.nl/wp-content/uploads/2018/07/22280625_289555568227112_3212589040092053504_n.jpg "Brandon de Vries")

Brandon heeft Interactive media design aan het Grafisch Lyceum in Rotterdam gestudeerd. Daar is zijn interesse voor Web development en design ontstaan. Tijdens zijn studie heeft hij twee stages in het buitenland gelopen als developer. Na zijn afstuderen heeft hij een jaar in London gewerkt als Wordpress developer bij Whistler Creative. Na dat jaar is hij teruggegaan naar Rotterdam. Momenteel werkt hij nog bij Bubblefish Interactive.

Brandon is technisch onderlegd dus met hem had ik het meeste een connectie. Gespecialiseerd in Wordpress development. Tijdens mijn stageperiode merkte ik dat hij steeds bezig bleef met het leren van nieuwe vaardigheden en talen. Een enorm goede kwaliteit en dat maakte het ook interessant om na werktijd nog met hem samen te werken en online cursussen te volgen. Verder beheerste hij Javascript, Jquery, PHP, MySQL, SCCS, LESS. .

## Werkzaamheden

Bij Bubblefish ga ik als front-end developer stage lopen. Dit houdt in dat ik:

- Ontwerpen gemaakt in Photoshop in code schrijven
- Aanpassingen en updates verrichten aan bestaande sites.
- kennismaken en ontwikkelen in CMS'en
- Werken aan een eigen toegewezen project. Daarbij behoort ook het bijwonen van een klantbijeenkomst.
- Meewerken aan een wireframes en het bedenken van UX oplossingen.

## Leerdoelen

### Begrijpen en kaderen

Tijdens mijn stage periode wil ik leren om mij te kunnen concentreren op alleen datgene wat echt nodig is voor het product.Ik raak snel afgeleid en daardoor wil ik teveel doen in de tijd die voor mij beschikbaar is. Ik wil begrijpen wat nodig is en dat kunnen kaderen in de tijd die ik beschikbaar heb.

### Conceptualiseren

Gedurende mijn stage wil ik kijken waar ik (voor mij) nieuwe technieken kan toepassen in producten/projecten.

### Verbeelden en maken

Gedurende mijn stage wil ik leren om mijn ideeën concreet te maken en deze voldoende te kunnen overbrengen op mijn collega’s.

### Evalueren

Gedurende mijn stage wil ik leren om kritisch te kunnen kijken naar mijn eigen werk en opzoek te gaan naar feedback van mijn collega’s.

### Multidisciplinair samenwerken

Tijdens mijn stageperiode wil ik leren om met mensen samen te werken en te communiceren van andere disciplines, binnen het kader van de opdrachten.

### Manifesteren en presenteren

Gedurende mijn stageperiode wil ik leren om mijn concrete ideeën te kunnen onderbouwen naar mijn collega’s en/of klanten.

### Initiëren, organiseren en regisseren

Tijdens mijn stageperiode wil ik leren werken met de methodes/processen waar het stagebedrijf ook mee werkt. Denk aan projectmanagement software maar ook de zelf opgelegde processen op het team, binnen het bedrijf.

### Ontwikkelen en reflecteren

Gedurende mijn stageperiode wil ik leren om te kunnen reflecteren op mijn eigen werk. Daarnaast wil ik leren om mijn eigen producten steeds in kleine sprints te verbeteren. Om zo voor mijzelf het overzicht te bewaren binnen een project/product.

### Onderzoeken

Tijdens mijn stageperiode wil ik leren om bevindingen te kunnen halen uit onderzoek om deze vervolgens toe te passen in mijn eigen werk.
